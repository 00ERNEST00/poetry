
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head><meta http-equiv="Content-Type" content="text/html; charset=UTF-8" /><meta name="viewport" content="width=device-width, initial-scale=1.0, minimum-scale=0.5, maximum-scale=2.0, user-scalable=yes" /><meta name="format-detection" content="telephone=no" /><link href="/css/skin20171220.css" rel="stylesheet" type="text/css" /><link rel="apple-touch-icon-precomposed" sizes="114x114" href="/img/log114.jpg" /><link rel="apple-touch-icon-precomposed" sizes="72x72" href="/img/log72.jpg" /><link rel="apple-touch-icon-precomposed" sizes="57x57" href="/img/log57.jpg" />
<meta name="description" content="惜诵　　惜诵以致愍兮，发愤以抒情。　　所作忠而言之兮，指苍天以为正。　　令五帝使" />
<script>
var _hmt = _hmt || [];
(function() {
  var hm = document.createElement("script");
  hm.src = "//hm.baidu.com/hm.js?04660099568f561a75456483228a9516";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
<title>
"鸟飞反故乡兮，狐死必首丘。"全诗赏析_古诗文网
</title></head>
<body>
<div class="main1" id="main1">
<a href="/"><b>古诗文网</b></a>
<a style="float:right; width:50px; text-align:center;margin-left:0px;" href="/app/"><img style="margin-top:11px;" src="/img/docDown2017.png" alt="下载" width="26" height="26" /></a>
<span><img src="/img/docFenge2017.png" width="2" height="50" alt="" /></span>
<a style="float:right; width:50px; text-align:center;margin-left:0px;" href="/user/collect.aspx"><img style="margin-top:11px;" src="/img/docMember2017.png" alt="用户中心" width="26" height="26" /></a>
<span><img src="/img/docFenge2017.png" width="2" height="50" alt="" /></span>
</div>
<div class="search">
<div style="clear:both; height:25px; overflow:hidden; border:1px solid #888E6D; border-top:0px; background-color:#FBFAF6;">
<form action="/search.aspx" onsubmit="return selectSearch()" contentType="text/html; charset=utf-8">
<input style="height:25px; line-height:25px; background-color:#FBFAF6; float:left; padding-left:2px; width:90%; font-size:16px; clear:left; border:0px; " onfocus="setInterval('showBos()',1000)" id="txtKey" name="value" type="text" value="" maxlength="40" autocomplete="off"/>
<input type="submit" style="float:right; width:21px; height:21px; clear:right; margin-top:2px; margin-right:2px; background-image:url(/img/docSearch.png);background-size:21px 21px; border:0px;cursor:pointer;" value="" />
<input id="b" style="display:none;" type="text" />
</form>
</div>
<div id="box"></div>
</div>
<div id="main2" class="main2">
<a href="/">推荐</a>
<a href="/shiwen/">诗文</a>
<a style="border-bottom:2px solid #5D6146;" href="/mingju/">名句</a>
<a href="/authors/">作者</a>
<a href="/guwen/">古籍</a>
</div>
<div class="main3" id="main3">
<div style=" width:1px; height:1px; overflow:hidden;">
<textarea style=" background-color:#F0EFE2; border:0px;overflow:hidden;" cols="1" rows="1" id="txtare72402">鸟飞反故乡兮，狐死必首丘。——先秦·屈原《九章》http://so.gushiwen.org/mingju/ju_5335.aspx</textarea>
</div>
<div class="sons">
<div class="cont">
<div class="yizhu">
<img style=" display:none;" src="/img/shangpic.png" width="25" height="25" alt="赏析" onclick="OnShangxi(72402)" id="btnShangxi72402"/>
<img style=" display:none;" src="/img/zhupic.png" width="25" height="25" alt="注释" onclick="OnZhushi(72402)" id="btnZhushi72402"/>
<img style=" display:none;" src="/img/yipic.png" width="25" height="25" alt="译文" onclick="OnYiwen(72402)" id="btnYiwen72402" />
<script type="text/javascript">
                        document.getElementById("btnShangxi72402").style.display = "block";
                    </script>
<script type="text/javascript">
                        document.getElementById("btnYiwen72402").style.display = "block";
                    </script>
</div>
<h1 style="font-size:22px; line-height:30px;margin-bottom:10px;">鸟飞反故乡兮，狐死必首丘。</h1>
<p>出自先秦<a href="/author_238.aspx">屈原</a>的《<a href="/shiwenv_5c2f2eb95e95.aspx">九章</a>》</p>
<div class="contson" id="contson72402">
<p><strong>惜诵</strong><br />　　惜诵以致愍兮，发愤以抒情。<br />　　所作忠而言之兮，指苍天以为正。<br />　　令五帝使折中兮，戒六神与向服。<br />　　俾山川以备御兮，命咎繇使听直。<br />　　竭忠诚而事君兮，反离群而赘肬。<br />　　忘儇媚以背众兮，待明君其知之。<br />　　言与行其可迹兮，情与貌其不变。<br />　　故相臣莫若君兮，所以证之不远。<br />　　吾谊先君而后身兮，羌众人之所仇也。<br />　　专惟君而无他兮，又众兆之所雠也。<br />　　壹心而不豫兮，羌无可保也。<br />　　疾亲君而无他兮，有招祸之道也。<br />　　思君其莫我忠兮，忽忘身之贱贫。<br />　　事君而不贰兮，迷不知宠之门。<br />　　患何罪以遇罚兮，亦非余之所志也。<br />　　行不群以巅越兮，又众兆之所咍也。<br />　　纷逢尤以离谤兮，謇不可释也。<br />　　情沉抑而不达兮，又蔽而莫之白也。<br />　　心郁邑余侘傺兮，又莫察余之中情。<br />　　固烦言不可结而诒兮，愿陈志而无路。<br />　　退静默而莫余知兮，进号呼又莫吾闻。<br />　　申侘傺之烦惑兮，中闷瞀之忳忳。<br />　　昔余梦登天兮，魂中道而无杭。<br />　　吾使厉神占之兮，曰有志极而无旁。<br />　　终危独以离异兮，曰君可思而不可恃。<br />　　故众口其铄金兮，初若是而逢殆。<br />　　惩于羹者而吹齑兮，何不变此志也？<br />　　欲释阶而登天兮，犹有曩之态也。<br />　　众骇遽以离心兮，又何以为此伴也？<br />　　同极而异路兮，又何以为此援也？<br />　　晋申生之孝子兮，父信谗而不好。<br />　　行婞直而不豫兮，鲧功用而不就。<br />　　吾闻作忠以造怨兮，忽谓之过言。<br />　　九折臂而成医兮，吾至今而知其信然。<br />　　矰弋机而在上兮，罻罗张而在下。<br />　　设张辟以娱君兮，愿侧身而无所。<br />　　欲儃徊以干傺兮，恐重患而离尤。<br />　　欲高飞而远集兮，君罔谓汝何之？<br />　　欲横奔而失路兮，盖志坚而不忍。<br />　　背膺牉以交痛兮，心郁结而纡轸。<br />　　擣木兰以矫蕙兮，糳申椒以为粮。<br />　　播江离与滋菊兮，愿春日以为糗芳。<br />　　恐情质之不信兮，故重著以自明。<br />　　矫兹媚以私处兮，愿曾思而远身。</p>
<p><strong>涉江<br /></strong>　　余幼好此奇服兮，年既老而不衰。<br />　　带长铗之陆离兮，冠切云之崔嵬，<br />　　被明月兮佩宝璐。<br />　　世混浊而莫余知兮，吾方高驰而不顾。<br />　　驾青虬兮骖白螭，吾与重华游兮瑶之圃。<br />　　登昆仑兮食玉英，与天地兮同寿，<br />　　与日月兮同光。<br />　　哀南夷之莫吾知兮，旦余济乎江湘。<br />　　乘鄂渚而反顾兮，欸秋冬之绪风。<br />　　步余马兮山皋，邸余车兮方林。<br />　　乘舲船余上沅兮，齐吴榜以击汰。<br />　　船容与而不进兮，淹回水而疑滞。<br />　　朝发枉渚兮，夕宿辰阳。<br />　　苟余心其端直兮，虽僻远之何伤。<br />　　入溆浦余儃徊兮，迷不知吾所如。<br />　　深林杳以冥冥兮，乃猿狖之所居。<br />　　山峻高以蔽日兮，下幽晦以多雨。<br />　　霰雪纷其无垠兮，云霏霏而承宇。<br />　　哀吾生之无乐兮，幽独处乎山中。<br />　　吾不能变心而从俗兮，固将愁苦而终穷。<br />　　接舆髡首兮，桑扈臝行。<br />　　忠不必用兮，贤不必以。<br />　　伍子逢殃兮，比干菹醢。<br />　　与前世而皆然兮，吾又何怨乎今之人！<br />　　余将董道而不豫兮，固将重昏而终身！<br />　　乱曰：鸾鸟凤皇，日以远兮。<br />　　燕雀乌鹊，巢堂坛兮。<br />　　露申辛夷，死林薄兮。<br />　　腥臊并御，芳不得薄兮。<br />　　阴阳易位，时不当兮。<br />　　怀信佗傺，忽乎吾将行兮！</p>
<p><strong>哀郢</strong><br />　　皇天之不纯命兮，何百姓之震愆？<br />　　民离散而相失兮，方仲春而东迁。<br />　　去故乡而就远兮，遵江夏以流亡。<br />　　出国门而轸怀兮，甲之鼂吾以行。<br />　　发郢都而去闾兮，怊荒忽其焉极？<br />　　楫齐扬以容与兮，哀见君而不再得。<br />　　望长楸而太息兮，涕淫淫其若霰。<br />　　过夏首而西浮兮，顾龙门而不见。<br />　　心婵媛而伤怀兮，眇不知其所蹠。<br />　　顺风波以从流兮，焉洋洋而为客。<br />　　凌阳侯之汜滥兮，忽翱翔之焉薄。<br />　　心絓结而不解兮，思蹇产而不释。<br />　　将运舟而下浮兮，上洞庭而下江。<br />　　去终古之所居兮，今逍遥而来东。<br />　　羌灵魂之欲归兮，何须臾而忘反。<br />　　背夏浦而西思兮，哀故都之日远。<br />　　登大坟以远望兮，聊以舒吾忧心。<br />　　哀州土之平乐兮，悲江介之遗风。<br />　　当陵阳之焉至兮，淼南渡之焉如？<br />　　曾不知夏之为丘兮，孰两东门之可芜？<br />　　心不怡之长久兮，忧与愁其相接。<br />　　惟郢路之辽远兮，江与夏之不可涉。<br />　　忽若不信兮，至今九年而不复。<br />　　惨郁郁而不通兮，蹇侘傺而含慼。<br />　　外承欢之汋约兮，谌荏弱而难持。<br />　　忠湛湛而愿进兮，妒被离而鄣之。<br />　　尧舜之抗行兮，瞭杳杳而薄天。<br />　　众谗人之嫉妒兮，被以不慈之伪名。<br />　　憎愠惀之修美兮，好夫人之慷慨。<br />　　众踥蹀而日进兮，美超远而逾迈。<br />　　乱曰：<br />　　曼余目以流观兮，冀一反之何时？<br />　　<span style="color:#B00815;">鸟飞反故乡兮，狐死必首丘。</span><br />　　信非吾罪而弃逐兮，何日夜而忘之？</p>
<p><strong>抽思</strong><br />　　心郁郁之忧思兮，独永叹乎增伤。<br />　　思蹇产之不释兮，曼遭夜之方长。<br />　　悲秋风之动容兮，何回极之浮浮。<br />　　数惟荪之多怒兮，伤余心之忧忧。<br />　　愿摇起而横奔兮，览民尤以自镇。<br />　　结微情以陈词兮，矫以遗夫美人。<br />　　昔君与我诚言兮，曰黄昏以为期。<br />　　羌中道而回畔兮，反既有此他志。<br />　　憍吾以其美好兮，览余以其修姱。<br />　　与余言而不信兮，盖为余而造怒。<br />　　愿承閒而自察兮，心震悼而不敢。<br />　　悲夷犹而冀进兮，心怛伤之憺憺。<br />　　兹历情以陈辞兮，荪详聋而不闻。<br />　　固切人之不媚兮，众果以我为患。<br />　　初吾所陈之耿著兮，岂至今其庸亡？<br />　　何独乐斯之謇謇兮？愿荪美之可光。<br />　　望三王以为像兮，指彭咸以为仪。<br />　　夫何极而不至兮，故远闻而难亏。<br />　　善不由外来兮，名不可以虚作。<br />　　孰无施而有报兮，孰不实而有获？<br />　　少歌曰：<br />　　与美人抽思兮，并日夜而无正。<br />　　憍吾以其美好兮，敖朕辞而不听。<br />　　倡曰：有鸟自南兮，来集汉北。<br />　　好姱佳丽兮，牉独处此异域。<br />　　惸茕独而不群兮，又无良媒在其侧。<br />　　道卓远而日忘兮，愿自申而不得。<br />　　望北山而流涕兮，临流水而太息。<br />　　望孟夏之短夜兮，何晦明之若岁？<br />　　惟郢路之辽远兮，魂一夕而九逝。<br />　　曾不知路之曲直兮，南指月与列星。<br />　　愿径逝而未得兮，魂识路之营营。<br />　　何灵魂之信直兮，人之心不与吾心同！<br />　　理弱而媒不通兮，尚不知余之从容。<br />　　乱曰：<br />　　长濑湍流，溯江潭兮。<br />　　狂顾南行，聊以娱心兮。<br />　　轸石崴嵬，蹇吾愿兮。<br />　　超回志度，行隐进兮。<br />　　低徊夷犹，宿北姑兮。<br />　　烦冤瞀容，实沛徂兮。<br />　　愁叹苦神，灵遥思兮。<br />　　路远处幽，又无行媒兮。<br />　　道思作颂，聊以自救兮。<br />　　忧心不遂，斯言谁告兮。</p>
<p><strong>怀沙</strong><br />　　滔滔孟夏兮，草木莽莽。<br />　　伤怀永哀兮，汩徂南土。<br />　　眴兮杳杳，孔静幽默。<br />　　郁结纡轸兮，离慜而长鞠。<br />　　抚情效志兮，冤屈而自抑。<br />　　刓方以为圜兮，常度未替。<br />　　易初本迪兮，君子所鄙。<br />　　章画志墨兮，前图未改。<br />　　内厚质正兮，大人所盛。<br />　　巧倕不斲兮，孰察其拨正。<br />　　玄文处幽兮，矇瞍谓之不章；<br />　　离娄微睇兮，瞽以为无明。<br />　　变白以为黑兮，倒上以为下。<br />　　凤皇在笯兮，鸡鹜翔舞。<br />　　同糅玉石兮，一概而相量。<br />　　夫惟党人之鄙固兮，羌不知余之所臧。<br />　　任重载盛兮，陷滞而不济。<br />　　怀瑾握瑜兮，穷不知所示。<br />　　邑犬之群吠兮，吠所怪也。<br />　　非俊疑杰兮，固庸态也。<br />　　文质疏内兮，众不知余之异采。<br />　　材朴委积兮，莫知余之所有。<br />　　重仁袭义兮，谨厚以为丰。<br />　　重华不可遌兮，孰知余之从容！<br />　　古固有不并兮，岂知其何故也？<br />　　汤禹久远兮，邈而不可慕也？<br />　　惩违改忿兮，抑心而自强。<br />　　离慜而不迁兮，愿志之有像。<br />　　进路北次兮，日昧昧其将暮。<br />　　舒忧娱哀兮，限之以大故。<br />　　乱曰：<br />　　浩浩沅湘，分流汩兮。<br />　　修路幽蔽，道远忽兮。<br />　　怀质抱情，独无匹兮。<br />　　伯乐既没，骥焉程兮。<br />　　民生禀命，各有所错兮。<br />　　定心广志，余何所畏惧兮？<br />　　曾伤爰哀，永叹喟兮。<br />　　世浑浊莫吾知，人心不可谓兮。<br />　　知死不可让，愿勿爱兮。<br />　　明告君子，吾将以为类兮。</p>
<p><strong>思美人</strong><br />　　思美人兮，揽涕而竚眙。<br />　　媒绝路阻兮，言不可结而诒。<br />　　蹇蹇之烦冤兮，陷滞而不发。<br />　　申旦以舒中情兮，志沉菀而莫达。<br />　　愿寄言于浮云兮，遇丰隆而不将。<br />　　因归鸟而致辞兮，羌迅高而难当。<br />　　高辛之灵盛兮，遭玄鸟而致诒。<br />　　欲变节以从俗兮，媿易初而屈志。<br />　　独历年而离愍兮，羌凭心犹未化。<br />　　宁隐闵而寿考兮，何变易之可为！<br />　　知前辙之不遂兮，未改此度。<br />　　车既覆而马颠兮，蹇独怀此异路。<br />　　勒骐骥而更驾兮，造父为我操之，<br />　　迁逡次而勿驱兮，聊假日以须是时。<br />　　指嶓冢之西隈兮，与纁黄以为期。<br />　　开春发岁兮，白日出之悠悠。<br />　　吾将荡志而愉乐兮，遵江夏以娱忧。<br />　　揽大薄之芳茝兮，搴长洲之宿莽。<br />　　惜吾不及古人兮，吾谁与玩此芳草？<br />　　解萹薄与杂菜兮，备以为交佩。<br />　　佩缤纷以缭转兮，遂萎绝而离异。<br />　　吾且儃徊以娱忧兮，观南人之变态。<br />　　窃快在中心兮，扬厥凭而不竢。<br />　　芳与泽其杂糅兮，羌芳华自中出。<br />　　纷郁郁其远蒸兮，满内而外扬。<br />　　情与质信可保兮，羌居蔽而闻章。<br />　　令薜荔以为理兮，惮举趾而缘木。<br />　　因芙蓉而为媒兮，惮褰裳而濡足。<br />　　登高吾不说兮，入下吾不能。<br />　　固朕形之不服兮，然容与而狐疑。<br />　　广遂前画兮，未改此度也。<br />　　命则处幽吾将罢兮，愿及白日之未暮也。<br />　　独茕茕而南行兮，思彭咸之故也。</p>
<p><strong>惜往日</strong><br />　　惜往日之曾信兮，受命诏以昭时。<br />　　奉先功以照下兮，明法度之嫌疑。<br />　　国富强而法立兮，属贞臣而日竢。<br />　　秘密事之载心兮，虽过失犹弗治。<br />　　心纯庞而不泄兮，遭谗人而嫉之。<br />　　君含怒而待臣兮，不清澈其然否。<br />　　蔽晦君之聪明兮，虚惑误又以欺。<br />　　弗参验以考实兮，远迁臣而弗思。<br />　　信谗谀之浑浊兮，盛气志而过之。<br />　　何贞臣之无罪兮，被离谤而见尤。<br />　　惭光景之诚信兮，身幽隐而备之。<br />　　临沅湘之玄渊兮，遂自忍而沉流。<br />　　卒没身而绝名兮，惜壅君之不昭。<br />　　君无度而弗察兮，使芳草为薮幽。<br />　　焉舒情而抽信兮，恬死亡而不聊。<br />　　独障壅而弊隐兮，使贞臣为无由。<br />　　闻百里之为虏兮，伊尹烹于庖厨。<br />　　吕望屠于朝歌兮，宁戚歌而饭牛。<br />　　不逢汤武与桓缪兮，世孰云而知之。<br />　　吴信谗而弗味兮，子胥死而后忧。<br />　　介子忠而立枯兮，文君寤而追求。<br />　　封介山而为之禁兮，报大德之优游。<br />　　思久故之亲身兮，因缟素而哭之。<br />　　或忠信而死节兮，或訑谩而不疑。<br />　　弗省察而按实兮，听谗人之虚辞。<br />　　芳与泽其杂糅兮，孰申旦而别之？<br />　　何芳草之早殀兮，微霜降而下戒。<br />　　谅聪不明而蔽壅兮，使谗谀而日得。<br />　　自前世之嫉贤兮，谓蕙若其不可佩。<br />　　妒佳冶之芬芳兮，嫫母姣而自好。<br />　　虽有西施之美容兮，谗妒入以自代。<br />　　愿陈情以白行兮，得罪过之不意。<br />　　情冤见之日明兮，如列宿之错置。<br />　　乘骐骥而驰骋兮，无辔衔而自载；<br />　　乘泛泭以下流兮，无舟楫而自备。<br />　　背法度而心治兮，辟与此其无异。<br />　　宁溘死而流亡兮，恐祸殃之有再。<br />　　不毕辞而赴渊兮，惜壅君之不识。</p>
<p><strong>橘颂</strong><br />　　后皇嘉树，橘徕服兮。<br />　　受命不迁，生南国兮。<br />　　深固难徙，更壹志兮。<br />　　绿叶素荣，纷其可喜兮。<br />　　曾枝剡棘，圆果抟兮。<br />　　青黄杂糅，文章烂兮。<br />　　精色内白，类任道兮。<br />　　纷緼宜修，姱而不丑兮。<br />　　嗟尔幼志，有以异兮。<br />　　独立不迁，岂不可喜兮？<br />　　深固难徙，廓其无求兮。<br />　　苏世独立，横而不流兮。<br />　　闭心自慎，终不失过兮。<br />　　秉德无私，参天地兮。<br />　　愿岁并谢，与长友兮。<br />　　淑离不淫，梗其有理兮。<br />　　年岁虽少，可师长兮。<br />　　行比伯夷，置以为像兮。</p>
<p><strong>悲回风</strong><br />　　悲回风之摇蕙兮，心冤结而内伤。<br />　　物有微而陨性兮，声有隐而先倡。<br />　　夫何彭咸之造思兮，暨志介而不忘！<br />　　万变其情岂可盖兮，孰虚伪之可长？<br />　　鸟兽鸣以号群兮，草苴比而不芳。<br />　　鱼葺鳞以自别兮，蛟龙隐其文章。<br />　　故荼荠不同亩兮，兰茝幽而独芳。<br />　　惟佳人之永都兮，更统世以自贶。<br />　　眇远志之所及兮，怜浮云之相羊。<br />　　介眇志之所惑兮，窃赋诗之所明。<br />　　惟佳人之独怀兮，折若椒以自处。<br />　　曾歔欷之嗟嗟兮，独隐伏而思虑。<br />　　涕泣交而凄凄兮，思不眠以至曙。<br />　　终长夜之曼曼兮，掩此哀而不去。<br />　　寤从容以周流兮，聊逍遥以自恃。<br />　　伤太息之愍怜兮，气于邑而不可止。<br />　　糺思心以为纕兮，编愁苦以为膺。<br />　　折若木以弊光兮，随飘风之所仍。<br />　　存彷佛而不见兮，心踊跃其若汤。<br />　　抚珮衽以案志兮，超惘惘而遂行。<br />　　岁曶曶其若颓兮，时亦冉冉而将至。<br />　　薠蘅槁而节离兮，芳以歇而不比。<br />　　怜思心之不可惩兮，证此言之不可聊。<br />　　宁溘死而流亡兮，不忍此心之常愁。<br />　　孤子吟而抆泪兮，放子出而不还。<br />　　孰能思而不隐兮，照彭咸之所闻。<br />　　登石峦以远望兮，路眇眇之默默。<br />　　入景响之无应兮，闻省想而不可得。<br />　　愁郁郁之无快兮，居戚戚而不可解。<br />　　心鞿羁而不开兮，气缭转而自缔。<br />　　穆眇眇之无垠兮，莽芒芒之无仪。<br />　　声有隐而相感兮，物有纯而不可为。<br />　　邈漫漫之不可量兮，缥绵绵之不可纡。<br />　　愁悄悄之常悲兮，翩冥冥之不可娱。<br />　　凌大波而流风兮，讬彭咸之所居。<br />　　上高岩之峭岸兮，处雌蜺之标颠。<br />　　据青冥而摅虹兮，遂儵忽而扪天。<br />　　吸湛露之浮源兮，漱凝霜之雰雰。<br />　　依风穴以自息兮，忽倾寤以婵媛。<br />　　冯昆仑以澂雾兮，隐渂山以清江。<br />　　惮涌湍之礚礚兮，听波声之汹汹。<br />　　纷容容之无经兮，罔芒芒之无纪。<br />　　轧洋洋之无从兮，驰委移之焉止？<br />　　漂翻翻其上下兮，翼遥遥其左右。<br />　　氾潏潏其前后兮，伴张驰之信期。<br />　　观炎气之相仍兮，窥烟液之所积。<br />　　悲霜雪之俱下兮，听潮水之相击。<br />　　借光景以往来兮，施黄棘之枉策。<br />　　求介子之所存兮，见伯夷之放迹。<br />　　心调度而弗去兮，刻著志之无适。<br />　　曰吾怨往昔之所冀兮，悼来者之悐悐。<br />　　浮江淮而入海兮，从子胥而自适。<br />　　望大河之洲渚兮，悲申徒之抗迹。<br />　　骤谏君而不听兮，重任石之何益？<br />　　心絓结而不解兮，思蹇产而不释。</p>
</div>
</div>
<div class="tool">
<div class="shoucang"><iframe style="width:18px; height:30px; border:0px;" src="/mingju/like2017.aspx?id=5335&from=http://m.gushiwen.org/mingju/ju.aspx?id=5335"></iframe></div>
<div class="toolpinglun"><a href="javascript:copy(72402)"><img src="/img/copy.png" alt="复制" width="18" height="18" /></a></div>
<div class="toolpinglun"><a href="/xiefanyi.aspx?shiID=5335"><img src="/img/write.png" / alt="" width="18" height="18"/></a></div>
<div class="toolpinglun" style=" margin-top:-4px;"><a href="/mingju/randShow.aspx?id=0365789685"><img src="/img/bootmright.png" alt="下一句" width="26" height="26" /></a></div>
<div class="good"><a id="agoodMingju5335" href="javascript:goodMingjuNew('5335','http://m.gushiwen.org/mingju/ju.aspx?id=5335',13)"><img src="/img/good.png" / alt="赞" width="14" height="14"/><span>&nbsp;13</span></a></div>
</div>
<div id="toolPlay72402" style=" display:none;clear:both;"></div>
<div class="tag">
<a href="/shiwen/default.aspx?tstr=%e6%a5%9a%e8%be%9e">楚辞</a>
<span>，</span><a href="/shiwen/default.aspx?tstr=%e6%8a%92%e6%80%80">抒怀</a>
</div>
</div>
<div id="fanyiPlay8346" style="display:none; clear:both; margin-bottom:-15px; margin-top:10px;"></div>
<div id="fanyi8346" class="sons" style="position:relative; z-index:0px;">
<div class="contyishang" style="padding-bottom:10px;">
<div style=" z-index:100px; height:60px; width:100%; position:absolute; bottom:38px; background-image:url(/img/morebg.png); background-repeat:repeat-x;" onclick="fanyiShow(8346)"></div>
<div style="height:30px; font-weight:bold; font-size:20px; margin-bottom:10px; clear:both;">
<h2><span style="float:left; font-size:20px; ">译文</span></h2>
<a style="float:left; margin-top:4px; margin-left:5px;" href="javascript:PlayFanyi(8346)"><img id="speakerimgFanyi8346" src="/img/speaker.png" / alt="" width="16" height="16"/></a>
</div>
<p>惜诵<br />　　痛心啊，由于进谏而招来不幸，我要倾诉心中的激情和怨情。<br />　　如果我的话不是出于忠诚啊，我愿上指苍天让他来作证。<br />　　让五方神帝来公平裁决吧，我愿面对六宗神祇把事理说清。<br />　　请山川众神都来听证做陪审啊，命法官皋陶把是非曲直判明。<br />　　
<div style="text-align:center; margin-top:-5px;"><a style="text-decoration:none;" href="javascript:fanyiShow(8346)">展开阅读全文 ∨</a></div>
</div>
</div>
<div id="fanyiquan8346" class="sons" style="display:none;"></div>
<div style="height:auto; clear:both; margin-top:10px; border:1px solid #C8C7BC; background-color:#F0EFE2;">
<script type="text/javascript" src="//aa.gushiwen.org/mhwpwdedj.js"></script>
</div>
<div id="shangxiPlay8161" style="display:none; clear:both; margin-bottom:-15px; margin-top:10px;"></div>
<div id="shangxi8161" class="sons" style="position:relative; z-index:0px;">
<div class="contyishang" style="padding-bottom:10px;">
<div style=" z-index:100px; height:60px; width:100%; position:absolute; bottom:38px; background-image:url(/img/morebg.png); background-repeat:repeat-x;" onclick="shangxiShow(8161)"></div>
<div style="height:30px; font-weight:bold; font-size:20px; margin-bottom:10px; clear:both;">
<h2><span style="float:left; font-size:20px; ">介绍</span></h2>
<a style="float:left; margin-top:4px; margin-left:5px;" href="javascript:PlayShangxi(8161)"><img id="speakerimgShangxi8161" src="/img/speaker.png" / alt="" width="16" height="16"/></a>
</div>
<p>　　《楚辞》篇名。包括9篇作品。依王逸《楚辞章句》的次序是：《惜诵》、《涉江》、《哀郢》、《抽思》、《怀沙》、《思美人》、《惜往日》、《桔颂》、《悲回风》。这9篇的作者，王逸都定为屈原。</p>
<p>　　宋代洪兴祖则疑《思美人》、《惜往日》、《桔颂》、《悲回风》4篇非屈原作（《楚辞补注》）
<div style="text-align:center; margin-top:-5px;"><a style="text-decoration:none;" href="javascript:shangxiShow(8161)">展开阅读全文 ∨</a></div>
</div>
</div>
<div id="shangxiquan8161" class="sons" style="display:none;"></div>
<div id="authorPlay238" style="display:none; clear:both; margin-bottom:-15px; margin-top:10px;"></div>
<div style=" width:1px; height:1px; overflow:hidden;">
<textarea style=" background-color:#F0EFE2; border:0px;overflow:hidden;" cols="1" rows="1" id="txtareAuthor238">屈原（约公元前340-前278），中国古代伟大的爱国诗人。汉族，出生于楚国丹阳，名平，字原。战国时期楚国贵族出身，任三闾大夫、左徒,兼管内政外交大事。公元前278年秦将白起一举攻破楚国首都郢都。忧国忧民的屈原在长沙附近汩罗江怀石自杀，端午节据说就是他的忌日。他写下许多不朽诗篇，成为中国古代浪漫主义诗歌的奠基者，在楚国民歌的基础上创造了新的诗歌体裁楚辞。他创造的“楚辞”文体在中国文学史上独树一帜，与《诗经》并称“风骚”二体，对后世诗歌创作产生积极影响。http://so.gushiwen.org/author_238.aspx</textarea>
</div>
<div class="sonspic">
<div class="cont" style="margin-top:10px;">
<div class="divimg" style="margin-top:2px;">
<a href="/author_238.aspx"><img src="http://img.gushiwen.org/authorImg/quyuan.jpg" width="105" height="150" alt="屈原"/></a>
</div>
<p style="height:24px;">
<a style="font-size:20px; line-height:24px; height:24px;" href="/author_238.aspx"><b>屈原</b></a>
<a style="margin-left:5px;" href="javascript:PlayAuthor(238)"><img id="speakerimgAuthor238" src="/img/speaker.png" / alt="" width="16" height="16"/></a>
</p>
<p style=" margin:0px;">屈原（约公元前340-前278），中国古代伟大的爱国诗人。汉族，出生于楚国丹阳，名平，字原。战国时期楚国贵族出身，任三闾大夫、左徒,兼管内政外交大事。公元前278年秦将白起一举攻破楚国首都郢都。忧国忧民的屈原在长沙附近汩罗江怀石自杀，端午节据说就是他的忌日。他写下许多不朽诗篇，成为中国古代浪漫主义诗歌的奠基者，在楚国民歌的基础上创造了新的诗歌体裁楚辞。他创造的“楚辞”文体在中国文学史上独树一帜，与《诗经》并称“风骚”二体，对后世诗歌创作产生积极影响。<a href="/authors/authorsw_238A1.aspx">► 11篇诗文</a></p>
</div>
<div class="tool">
<div class="shoucang"><iframe style="width:18px; height:30px; border:0px;" src="/authors/like2017.aspx?id=238&from=http://m.gushiwen.org/mingju/ju.aspx?id=5335"></iframe></div>
<div class="toolpinglun"><a href="javascript:copyAuthor(238)"><img src="/img/copy.png" alt="复制" width="18" height="18" /></a></div>
<div class="good"><a id="agoodAuthor238" href="javascript:goodAuthorNew('238','http://m.gushiwen.org/mingju/ju.aspx?id=5335',481)"><img src="/img/good.png" / alt="赞" width="14" height="14"/><span>&nbsp;481</span></a></div>
</div>
</div>
<div style="height:auto; clear:both; margin-top:10px; border:1px solid #C8C7BC; background-color:#F0EFE2;">
<script type="text/javascript" src="//aa.gushiwen.org/fasjjipcs.js"></script>
</div>
<div class="title">
<div class="titleleft"></div>
猜您喜欢
</div>
<div class="sons" style=" padding-bottom:12px;">
<div class="cont" style=" margin-top:12px;border-bottom:1px dashed #DAD9D1; padding-bottom:7px;">
<a style=" float:left;" href="/mingju/ju_886.aspx">去年离别雁初归，今夜裁缝萤已飞。</a>
</div>
<div class="cont" style=" margin-top:12px;border-bottom:1px dashed #DAD9D1; padding-bottom:7px;">
<a style=" float:left;" href="/mingju/ju_2972.aspx">栖鸦流水点秋光，爱此萧疏树几行。</a>
</div>
<div class="cont" style=" margin-top:12px;border-bottom:1px dashed #DAD9D1; padding-bottom:7px;">
<a style=" float:left;" href="/mingju/ju_2377.aspx">春眠不觉晓，处处闻啼鸟。</a>
</div>
<div class="cont" style=" margin-top:12px;border-bottom:1px dashed #DAD9D1; padding-bottom:7px;">
<a style=" float:left;" href="/mingju/ju_5395.aspx">燕子不曾来，小院阴阴雨。</a>
</div>
<div class="cont" style=" margin-top:12px;border-bottom:1px dashed #DAD9D1; padding-bottom:7px;">
<a style=" float:left;" href="/mingju/ju_2397.aspx">莺初解语，最是一年春好处。</a>
</div>
<div class="cont" style=" margin-top:12px;border-bottom:1px dashed #DAD9D1; padding-bottom:7px;">
<a style=" float:left;" href="/mingju/ju_5344.aspx">春去花还在，人来鸟不惊。</a>
</div>
<div class="cont" style=" margin-top:12px;border-bottom:1px dashed #DAD9D1; padding-bottom:7px;">
<a style=" float:left;" href="/mingju/ju_3556.aspx">灞原风雨定，晚见雁行频。</a>
</div>
<div class="cont" style=" margin-top:12px;border-bottom:1px dashed #DAD9D1; padding-bottom:7px;">
<a style=" float:left;" href="/mingju/ju_5579.aspx">燕子重来，往事东流去。</a>
</div>
<div class="cont" style=" margin-top:12px;border-bottom:1px dashed #DAD9D1; padding-bottom:7px;">
<a style=" float:left;" href="/mingju/ju_1421.aspx">谁谓含愁独不见，更教明月照流黄。</a>
</div>
<div class="cont" style=" margin-top:12px;border-bottom:1px dashed #DAD9D1; padding-bottom:7px;">
<a style=" float:left;" href="/mingju/ju_1087.aspx">归雁横秋，倦客思家。</a>
</div>
<div class="cont" style=" margin-top:12px;border-bottom:1px dashed #DAD9D1; padding-bottom:7px;">
<a style=" float:left;" href="/mingju/ju_5551.aspx">斜髻娇娥夜卧迟，梨花风静鸟栖枝。</a>
</div>
<div class="cont" style=" margin-top:12px;border-bottom:1px dashed #DAD9D1; padding-bottom:7px;">
<a style=" float:left;" href="/mingju/ju_2256.aspx">千秋钓舸歌明月，万里沙鸥弄夕阳。</a>
</div>
<div class="cont" style=" margin-top:12px;border-bottom:1px dashed #DAD9D1; padding-bottom:7px;">
<a style=" float:left;" href="/mingju/ju_4420.aspx">淡黄杨柳暗栖鸦。玉人和月摘梅花。</a>
</div>
<div class="cont" style=" margin-top:12px;border-bottom:1px dashed #DAD9D1; padding-bottom:7px;">
<a style=" float:left;" href="/mingju/ju_1379.aspx">胡雁哀鸣夜夜飞，胡儿眼泪双双落。</a>
</div>
<div class="cont" style=" margin-top:12px; ">
<a style=" float:left;" href="/mingju/ju_5355.aspx">塞雁高飞人未还，一帘风月闲。</a>
</div>
</div>
<div style="height:auto; width:100%; margin-top:10px; border:1px solid #C8C7BC; border-left:0px; border-right:0px; background-color:#ebead9;">
<script type="text/javascript" src="//aa.gushiwen.org/fapccsxjg.js"></script>
</div>
</div>
<script defer="defer" src="/js/skin20180125.js" type="text/javascript"></script>
</body>
</html>
